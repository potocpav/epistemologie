---
order: 2
---

# Pravda a objektivita

## Co je pravda?

Tvrzení je **pravdivé**, pokud souhlasí s realitou.

* Pes je zvíře.
* Slunce vychází ráno.
* 2 + 2 = 4

Někdy může být těžké rozhodnout o pravdivosti tvrzení, ale tvrzení stejně je buď pravdivé nebo nepravdivé:

* V České republice žije sudý počet lidí.

Některá tvrzení však nemusí být ani pravdivá ani nepravdivá. Ty lze klasifikovat do několika kategorií:

- vágní
- subjektivní
- nesmyslné

Vágní tvrzení obsahuje pojmy, které nejsou jednoznačné. Podle definice těchto pojmů může být tvrzení pravdivé nebo nepravdivé.

* Park v Dobrušce je velký.

Subjektivními tvrzeními označujeme tvrzení, jejichž pravdivost závisí na tom, která osoba je pronáší. Těmito tvrzeními se budeme zabývat v následující kapitole.

Nakonec tvrzení může být nesmyslné:

* Zápalky jsou starostlivé.
* Toto tvrzení je pravdivé právě když toto tvrzení je nepravdivé.
* Kolik nohou má pes?

> Cvičení: vymyšlete více příkladů tvrzení z daných kategorií.

## Objektivita pravdy

**Realita** je výraz pro vše, co existuje. Lidé, příroda, Země, vesmír.

Realita se zdá být objektivní. Všichni lidé spolu sdílejí totožnou realitu.

Pravdivost tvrzení je navázána na realitu. Z toho vyplývá, že:

**Pravdivost tvrzení je objektivní.**

> Je možné definovat pravdivost takovým způsobem, že není objektivní. Je možné dokonce polemizovat o tom, zda je samotná realita objektivní.  Pro účely tohoto kurzu budeme používat tyto pojmy ve smyslu, kdy objektivita pravdivosti platí, protože to je velmi praktické, a dobře to koresponduje s běžným užitím těchto slov.

### Příklady

***"Jahody voní příjemně."*** - subjektivní tvrzení? Ne, tohle je vágní tvrzení, protože "voní příjemně" není jednoznačné. Musíme formulaci zpřesnit:

  - *"Jahody **mi** voní příjemně."*
  - *"Jahody voní **většině lidí** příjemně."*
  - *"Jahody voní **všem lidem** příjemně."*

***"Nechce se mi do školy."*** - Objektivní tvrzení. Protože já jsem součástí reality, je toto tvrzení o realitě a tudíž je jeho pravdivost objektivní.

***"Život vznikl Božím zásahem."*** - Objektivní tvrzení. Toto tvrzení je objektivně buď pravdivé nebo nepravdivé. Není možné, že život "pro někoho" vznikl Božím zásahem, a "pro jiného" abiogenezí.

***"Život vzniká při početí."*** - Vágni tvrzení. V závislosti na definici života může být toto tvrzení pravdivé, nepravdivé, vágní nebo špatně formulované.

***"Zabíjet je špatné.*** -  V závislosti na definici slova "špatné" může být toto tvrzení pravdivé, nepravdivé, vágní nebo špatně formulované.

### Cvičení

Identifikujte nepřesnosti v následujících tvrzeních.

- ?

Zjistěte, zda lze rozhodnout o pravdivosti následujících tvrzení. Zdůvodněte pokud ne.

- ?

Vymyšlete pár tvrzení, na která byste chtěli znát odpověď.

Vymyšlete smysluplné definice slov "život" a "špatné", které dělají z výše uvedených tvrzení různé typy tvrzení.
