---
order: 5
---

# Epistemologické metody

Epistemologická metoda je metoda kterou používáme pro určení pravdy. Ve zbytku článku budeme používat pouze slovo **metoda** pro označení epistemologické metody. Existuje mnoho metod, které se dělí na

- **spolehlivé** - spolehlivě nám pomohou určit pravdu
- **nespolehlivé** - občas selžou, a dovedou nás k nepravdivým závěrům

## Nespolehlivé metody

Nespolehlivá metoda je definována tím, že jejím použitím lze dojít k nepravdivým závěrům.

Z minulé kapitoly víme, že dvě výlučná tvrzení nemohou být obě zároveň pravdivá.

Tedy, nespolehlivou metodu lze poznat tak, že jejím použitím lze dojít k více závěrům, které se navzájem vylučují.

Toto lze identifikovat myšlenkovým experimentem, nebo pozorováním toho, k jakým závěrům došli různí lidé s použitím dané metody.

ToDo: příklady nespolehlivých metod, a způsoby jejich identifikace.

## Spolehlivé metody

Spolehlivá metoda je definována tím, že jejím použitím nelze dojít k nepravdivým závěrům.

Většina metody není zcela spolehlivá, ale některé jsou mnohem spolehlivější než jiné.

Spolehlivou metodou:

- nelze dojít k opačným názorům na základě výchovy, geografie, politického směřování, atd.
- vede k vybudování konsenzu v komunitě, která jí použivá.

Dobrým příkladem je vědecká metoda. Ta je nejlépe aplikováná v přírodních vědách. Její spolehlivost lze ukázat mnoha způsoby:

- Neexistují rozdílné Evropská nebo Asijská biologie.
- Neexistuje konzervativní nebo liberální fyzika.
- Vědecké závěry jsou časem zpřesňovány, ale jen velmi zřídka jsou nalezeny chyby. Tyto chyby jsou časem opravovány.
  - Newtonovy zákony jsou pravdivé více než 300 let.

Velmi spolehlivá metoda je logika. Tu lze použít bohužel jen ve velmi izolovaných případech.

## Příklady

Co si myslíte o následujících metodách? Jak určíte jejich spolehlivost?

- Jestli bude zítra pršet, poznám podle hodu mincí.
- Jestli bude zítra pršet, poznám podle předpovědi počasí.
- Pohlaví dítěte poznám podle toho, jak se kýve kyvadlo nad jejím bříškem.
- Jací politikové jsou dobří pro chod státu poznám podle toho, co mi řeknou rodiče doma.
- Věřím projevům politika, který často nemluví pravdu.

## Význam spolehlivosti metod

Určení pravdivosti konkrétních tvrzení může být těžké až nemožné.

- Je na oběžné dráze kolem Slunce mezi Saturnem a Jupiterem čajová konvice?

Místo přímého určování pravdivosti tvrzení můžeme hodnotit spolehlivost metody, s pomocí které jsme ke tvrzení došli. Pokud ke tvrzení dojdeme použitím spolehlivé metody, je toto tvrzení pravděpodobně pravdivé. Pokud naopak použijeme nespolehlivou metodu, tvrzení často není pravdivé. V takovém případě nám může pomoci např. Occamova břitva, nebo další výzkum.

*"Vím, že existuje křesťanský Bůh, protože jsem vyrůstal v křesťanské domácnosti."*

Toto tvrzení využívá nespolehivou metodu. Lidé kteří vyrůstali v hinduistické domácnosti mohou být stejným způsobem přesvědčeni, že neexistuje křesťanský Bůh, ale Višnu. Je tedy potřeba použití lepších epistemologických metod, abychom mohli dojít k závěru, že existuje určitý Bůh.
