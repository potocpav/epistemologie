---
order: 7
---

# Marketplace of Ideas

Marketplace of Ideas je koncept, který tvrdí, že pravda vyvstane jako důsledek soutěže ideí ve svobodném, transparentním veřejném prostoru.

Pravdivé názory přežijí tuto soutěž, kdežto nepravdivé názory časem vymizí.

Podle tohoto konceptu bychom měli klást co možná nejméně překážek svobodnému projevu, protože jakékoliv překážky trh s ideemi deformují a snižují jeho funkčnost.

Svoboda projevu je jedním ze základních stavebních kamenů liberálních demokracií, a jeho historickou užitečnost nelze popírat. Nejméně liberální společnosti historicky nejvíce potlačovaly svobodu projevu.

Zcela svobodný trh s ideemi má ale své problémy. Lži a manipulace nejsou nijak omezovány, a konzumenti informací před nimi musí být pořád na pozoru a správně je posuzovat. Tohoto využívá [propaganda](20-propaganda.md), které se často podaří lidem zcela ovládnout jejich [síť vědomostí](06-sit-vedomosti.md), nebo dokonce dosáhnout pocitu že objektivní pravda neexistuje nebo je nezjistitelná. Tyto jevy mohou vést až k narušení celého demokratického procesu.

## Nesvobodné trhy

Některé z nejúspěšnějších trhů s ideemi jsou pozoruhodně nesvobodné.

### Vědecké publikace

Pro publikování vědeckých článků je potřeba splnit extrémně přísná kritéria.

* Striktní požadavky na formu a strukturu,
* Je třeba citovat všechny zdroje,
* Je třeba využívat zaběhlou notaci a terminologii
* Data musí být zpracována podle striktních pravidel
* Je třeba být členem akademické instituce,
* Je třeba projít peer review,
* Je třeba neporušit etická pravidla,
* Publikace v prestižních žurnálech jsou vysoce kompetitivní.

Výsledkem je, že pouze velmi malá část populace publikuje vědecké články, a jejich publikace je velmi nákladná. Tento restriktivní systém ale časem dokázal svoji hodnotu: můžeme mu vděčit prakticky za všechny technologické pokroky lidstva. Pokud někdy dojde k selháním, jsou způsobena většinou laxním přístupem k některým z restrikcí, což dále ukazuje jejich hodnotu.

Cílem vědy není, že každému je umožněno šířit svoje názory. Cílem je, že pouze pravdivým názorům je umožněno se šířit.

### Wikipedie

Wikipedie je editovatelná každým, což podle kritiků vede k nepolehlivosti obsahu. Při této povrchní analýze vypadá Wikipedie jako svobodný trh s ideemi. Ve skutečnosti je ale Wikipedie velmi restriktivní trh, i když ne do míry vědeckých publikací.

Každý může editovat Wikipedii, ale pokud nejsou splněny různé požadavky na kvalitu editace, je tato editace většinou rychle smazána. Požadavky jsou následující:

* Nezaujatý úhel pohledu: články musí nezaujatě představovat všechny důležité názory.
* Ověřitelnost: informace musí prokazatelně pocházet z důvěryhodného zdroje.
* Žádný vlastní výzkum: žádné vlastní názory, závěry, analýzy nebo dohady.

Pokud dojde k nedodržení těchto pravidel, relevantní článek je označen nebo smazán. Spory jsou řešeny diskuzí, správci nebo arbitráží. Při opakovaném porušení pravidel je zablokován uživatelský účet. Kontroverzní články mohou být zamknuty proti editacím od většiny uživatelů.

Zejména v anglické Wikipedii aplikace těchto pravidel vedla k vytvoření extrémně spolehlivého a hodnotného zdroje informací.

Pokud někdo tvrdí, že Wikipedie je zaujatá, je možné že spíše daný člověk je zaujatý opačným směrem.
